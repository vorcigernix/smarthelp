# Smartsupp — Videonahrávky - základní nastavení
## Videonahrávky jsou dostupné pouze v balíčcích STANDARD a PRO.   Díky této funkci uvidíte, co vaši návštěvníci dělají na vašem webu, kde klikají a kde se zt
Videonahrávky jsou dostupné pouze v balíčcích STANDARD a PRO.
Díky této funkci uvidíte, co vaši návštěvníci dělají na vašem webu, kde klikají a kde se ztrácejí.
Jak aktivovat videonahrávky?
Videonahrávky lze aktivovat přímo v Dashboardu kliknutím na tlačítko Nastavení. Můžete také vybrat, co se má a nemá nahrávat (mobilní zařízení, vstupy formulářů, číselné hodnoty, e-mailové adresy).
Kdy se videonahrávky objeví v mém Dashboardu?
Nahrávky se objeví do 3 minut poté, co návštěvník opustil váš web. Pokud je návštěvník stále na vašem webu, nahrávka se nezobrazí. Pokud narazíte na problém se zobrazením videonahrávek nebo se nahrávky neobjeví ve vašem Dashboardu, podívejte se na tento článek.
Pokud s nahrávaným návštěvníkem proběhla konverzace na chatu, po tom, co web opustí, dojde k uložení nahrávky, která se následně zobrazí přímo v konverzaci v Dashboardu. Konkrétně v pravém panelu v Informacích o návštěvníkovi. 
Je tu nějaký limit?
V balíčku Standard můžete mít až 10 000 nahrávek za měsíc. V balíčku Pro můžete mít až 50 000 nahrávek za měsíc. Po dosažení limitu nebudou do 1. dne následujícího měsíce pořizovány žádné další nahrávky. Aktuální počet nahrávek ve vašem Dashboardu uvidíte zde:
V případě, že využíváte náš balíček Standard a potřebujete více nahrávek, můžete upgradovat na balíček Pro a počet nahrávek tak zvýšit. Pokud jste již spotřebovali 10 000 nahrávek z balíčku Standard a upgradujete na balíček Pro, pro tento měsíc vám zbyde 40 000 nahrávek.
Každá nahrávka je uložena po dobu 10 dnů od jejího vytvoření. Poté bude smazána. Aktuální počet nahrávek v Dashboardu nezobrazuje, kolik nahrávek bylo dosud pořízeno. Pokud dosáhnete limitu, zobrazí se toto varování:
Jak mohu filtrovat nahrávky?
Nahrávky můžete filtrovat zde:
V současné době není možné použít k filtrování informace o návštěvníkovi (jméno, e-mail, IP adresa), protože identifikace návštěvníka prostřednictvím nahrávek ještě není implementována. Pracujeme na vylepšení integrace Smartlook, aby bylo možné filtrovat i pomocí informací o návštěvnících.
Mohu si nahrávky stáhnout?
V současné době není možné nahrávky stáhnout. Odkaz na nahrávky je však možné sdílet. Nicméně je třeba dávat pozor, abyste nesdíleli osobní údaje svých zákazníků. Více informací najdete v naší Smlouvě o zpracování osobních údajů.
Mohu zakázat nahrávání některých stránek svého webu?
Ano, s pomocí této naší API.
Mohu zakázat nahrávání některých návštěvníků na svém webu?
Bohužel ne. Pokud je to pro vás důležité, kontaktujte nás pomocí chatu ve Vašem Dashboardu a uveďte důvody, proč byste něco takového požadovali. Podíváme se na to a dáme vám co nejdříve vědět.
Pozor: Ujistěte se, že splňujete všechny požadavky GDPR. Více informací naleznete zde.
Poznámka: Videonahrávky zajišťuje Smartlook integrace. To znamená, že vývoj této funkce není zcela pod naší kontrolou.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

