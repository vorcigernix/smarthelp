# Smartsupp — Export konverzací
## Existuje několik způsobů, jak exportovat data ze Smartsupp do vašeho CRM, helpdesku nebo jiného systému. 1. Export konverzace z historie ve formátu PDF Kon
Existuje několik způsobů, jak exportovat data ze Smartsupp do vašeho CRM, helpdesku nebo jiného systému.
1. Export konverzace z historie ve formátu PDF 
Konkrétní konverzaci můžete z historie snadno exportovat do PDF, a to klepnutím na tlačítko Export do PDF(1).
2. Export dat ve formátu XML 
Tato funkce je dostupná pouze v balíčku PRO.
Konverzace si můžete exportovat ve formátu XML za jakékoli časové období. Stačí otevřít konverzace v Dashboardu a kliknout na záložku Vyřešené. Poté klikněte na tlačítko exportu, čímž vyexportujete všechny konverzace. Jakmile je export hotový, dorazí vám na email, který používáte k přihlášení do Dashboardu.
Také si můžete vyexportovat konverzace za určité časové období. Stačí kliknout na ikonu kalendáře a zvolit si časové období, za které export potřebujete. Poté klikněte na tlačítko exportu. Jakmile bude hotový, dorazí vám na email, který používáte k přihlášení do Dashboardu.
3. Zasílání kopií konverzací na váš email
Tato funkce je dostupná pouze v balíčku PRO.
Pokud máte přidruženou e-mailovou adresu k vašemu CRM / helpdesku, můžeme nastavit odesílání všech nově dokončených chatových konverzací na tuto e-mailovou adresu. Tímto způsobem budete mít ve vašem systému veškerou komunikaci, včetně informací o návštěvnících. Jednoduše nám pošlete e-mailovou adresu, na kterou chcete všechny kopie konverzací zasílat.
4. API export 
Tato funkce je dostupná pouze v balíčku PRO.
Všechny Smartsupp konverzace včetně dat o návštěvnících budeme zasílat na váš server, na vámi specifikovanou URL. Data jsou zasílány ve strojově čitelném formátu, takže si na vašem serveru můžete vyselektovat návštěvníky podle emailu nebo IP adresy a poslat je i s chat historií do CRM nebo jiného systému třetí strany. Příklad, jak vše nastavit na Vaší straně, naleznete zde:
https://docs.smartsupp.com/examples/export-to-3rd-party-system/ 
Link pošlete svému developerovi, nastavení mu zřejmě zabere jenom pár hodin práce.
Nám následně stačí zaslat URL na kterou chcete data exportovat.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

