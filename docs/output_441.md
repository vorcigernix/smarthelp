# Smartsupp — Emailové notifikace na zmeškané konverzace a offline zprávy
## Pokud vám zákazník napíše na chatu, když jste offline, můžete si nastavit oznámení, které se má odeslat na váš email. Také si můžete nastavit oznámení pro 
Pokud vám zákazník napíše na chatu, když jste offline, můžete si nastavit oznámení, které se má odeslat na váš email. Také si můžete nastavit oznámení pro zmeškané konverzace, které se odešle, když jste online, ale návštěvník opustil váš web dřív, než jste mohli odpovědět.
Je-li tato funkce aktivována, emailová upozornění na offline zprávy a zmeškané konverzace se ve výchozím nastavení odesílají na všechny emailové adresy aktivních operátorů v účtu.
Poznámka: Jelikož emailová integrace je v nové verzi Smartsupp již k dispozici, offline zprávy a zmeškané konverzace se nyní vždy odesílají na e-mail operátora. Každý operátor může ve svém profilu změnit svůj cílový email zde. Nový cílový email bude také přihlašovacím emailem do Smartsupp.
Jak povolit/zakázat emailové notifikace na offline zprávy a zmeškané konverzace? 
Pokud chcete dostávat emailové notifikace na offline zprávy, nezapomeňte je aktivovat v Nastavení → Notifikace → Email notifikace, když jste offline. Pokud si nepřejete dostávat emailové notifikace, můžete tuto možnost na stejné stránce deaktivovat.
Přejete-li si dostávat také notifikace o zmeškaných chatech, klikněte na tlačítko Email notifikace na zmeškanou konverzaci na té samé stránce v Nastavení. Pokud si nepřejete dostávat emailové notifikace, můžete tuto možnost na stejné stránce deaktivovat.
Proč nedostávám emailové notifikace na offline zprávy?
Možné příčiny tohoto problému jsou:
Neaktivovali jste si notifikace - aktivujte je podle výše uvedeného návodu.
Nebyli jste opravdu offline - zkontrolujte, zda jste opravdu offline na všech zařízeních (včetně mobilní aplikace).
Příliš rychle jste se přepnuli zpět na online - doručení offline zprávy do vaší e-mailové schránky trvá přibližně 2 minuty. Pokud jste byli offline, když zákazník psal, ale přepnuli jste se zpět na online po méně než 2 minutách, nedostanete emailovou notifikaci.
Zprávu jste otevřeli v dashboard - pokud jste offline, ale otevřete zprávu v dashboard Smartsupp hned po jejím obdržení, nedostanete emailovou notifikaci.
Jiný operátor je online - pokud jste offline, ale jiný operátor z vašeho týmu (vaší skupiny, pokud používáte balíček Pro) je online, chat box je stále online a nedostanete notifikaci.
Notifikace přišly do spamu - zkontrolujte složku spamu v doručené poště.
Vaše schránka je plná - budete muset smazat některé zprávy z doručené pošty, abyste uvolnili místo.
Kontrolujete nesprávný email - zkontrolujte, zda máte v profilu operátora nastavenou správnou adresu zde. 
Váš emailový server blokuje naši doménu - požádejte svého IT pracovníka, aby zkontroloval, zda váš emailový server blokuje domény, a pokud ano, zkontrolujte, zda naše doména (xzy@mg.smartsupp.com nebo smartsupp.email) není blokována.
Proč nedostávám emailové notifikace na zmeškané konverzace?
Tato funkce je k dostupná pouze v balíčku STANDARD a PRO. 
Možné příčiny tohoto problému jsou:
Neaktivovali jste si notifikace - aktivujte je podle výše uvedeného návodu.
Nebyli jste online - zkontrolujte, zda jste opravdu online na všech zařízeních (včetně mobilní aplikace).
Zprávu jste otevřeli v dashboard a připojili jste se do konverzace - pokud jste online, ale připojíte se do konverzace, jakmile ji obdržíte, konverzace přejde z kategorie "Neobsloužené" do "Moje". Je tedy považována za obslouženou. V takovém případě emailovou notifikaci nedostanete.
Notifikace přišly do spamu - zkontrolujte složku spamu v doručené poště.
Vaše schránka je plná - budete muset smazat některé zprávy z doručené pošty, abyste uvolnili místo.
Kontrolujete nesprávný email - zkontrolujte, zda máte v profilu operátora nastavenou správnou adresu zde. 
Váš emailový server blokuje naši doménu - požádejte svého IT pracovníka, aby zkontroloval, zda váš emailový server blokuje domény, a pokud ano, zkontrolujte, zda naše doména (xzy@mg.smartsupp.com nebo smartsupp.email) není blokována.
Lze offline zprávy a zmeškané konverzace odesílat na jinou emailovou adresu?
Ano, existují dva způsoby, jak nastavit jiný email pro offline zprávy:
Změňte svou emailovou adresu v profilu: Jakmile ji změníte, offline zprávy a zmeškané konverzace přijdou na tento nový email. Pokud máte více operátorů a chcete dostávat offline zprávy a zmeškané konverzace na nějaký obecný email (např. info@vasefirma.cz), může jeden z vašich operátorů změnit svůj email na tuto emailovou adresu. Následně budou všechny zprávy offline přijaty na tento obecný email. Emailovou adresu můžete změnit zde.
Přesměrování emailů: Můžete nastavit přesměrování offline zpráv a zmeškaných konverzací z emailu Smartsupp na jiný email. Pokud chcete přijímat offline zprávy a zmeškané konverzace na nějaký obecný email (např. info@vasefirma.com), stačí nastavit přesměrování offline zpráv a zmeškaných konverzací na obecný email (konfigurace závisí na vašem emailovém klientovi). 
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

