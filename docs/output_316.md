# Smartsupp — Fakturace
## Můj balíček Zde uvidíte, jaký máte balíček a datum jeho expirace.  Kde změnit fakturační údaje? Pokud jste již během platby své fakturační údaje zadávali, 
Můj balíček
Zde uvidíte, jaký máte balíček a datum jeho expirace. 
Kde změnit fakturační údaje?
Pokud jste již během platby své fakturační údaje zadávali, zde je můžete změnit. Vždy, když si zakoupíte balíček, obdržíte fakturu na zadaný fakturační e-mail.
Tip: Pokud potřebujete aktualizovat jakékoli informace na vaší faktuře, změňte je v sekci Fakturační údaje a nezapomeňte uložit. Změny budou aplikovány pouze na poslední faktuře.
Platební metoda
Jakmile zadáte svou platební metodu během první platby, můžete ji zde změnit/aktualizovat. Přijímáme kreditní karty (VISA, Mastercard) nebo PayPal. Bohužel nepřijímáme karty American Express ani kryptoměny.
Platit je možné v těchto měnách: CZK, EUR, USD or PLN.
Kde najít faktury?
Zde najdete všechny své faktury. Pokud byste chtěli k faktuře přidat poznámku, klikněte na tlačítko Přidat poznámku. Poznámka se na faktuře objeví automaticky.
Jak zakoupit předplatné?
Předplatné lze zakoupit kliknutím na tlačítko Upravit v sekci Můj balíček. V horní části můžete zvolit, zda chcete roční nebo měsíční předplatné. Poté stačí vybrat balíček Standard nebo Pro a kliknout na tlačítko Aktivovat.
Ve druhém kroku vyberte počet operátorů a klikněte na Pokračovat.
V posledním kroku zadejte svou platební metodu. Pokud je již zadána, stačí zvolit počet operátorů a kliknout na tlačítko Zaplatit. Cena vašeho ročního/měsíčního předplatného se zobrazí ve shrnutí. Po zaplacení předplatného budete moct plně využívat Smartsupp live chat a chatboty.
Jak změnit počet operátorů?
Klikněte na tlačítko Upravit v Mém balíčku a vyberte balíček. Následně můžete zvolit počet operátorů. Vyberete pouze počet agentů, které chcete přidat.
Pokud chcete zvýšit počet agentů (např. pokud máte 3 agenty, ale chcete jich mít celkem 5, můžete přidat další 2 agenty). Než kliknete na tlačítko Zaplatit, ve shrnutí platby uvidíte, za co platíte. Pokud máte slevu, např. za nevyužité předplatné, také ji uvidíte ve shrnutí platby.
Pokud chcete snížit počet agentů (máte-li 5 agentů, ale chcete je snížit pouze na 3, změníte počet agentů ve fakturaci na 3). Nezaplatíte nic navíc, zbytek vašeho aktuálního předplatného se bude počítat jako sleva. Než kliknete na tlačítko Zaplatit, ve shrnutí platby uvidíte, za co platíte. Pokud máte slevu, např. za nevyužité předplatné, také ji uvidíte ve shrnutí platby.
Nyní máte možnost si zakoupit doplňkové konverzace s chatboty úplně stejným způsobem, jako si kupujete operátory. Ve výchozím nastavení máte k dispozici 100 chatbotích konverzací v balíčku Standard a 500 konverzací v balíčku PRO. Maximálně si můžete zakoupit až 500 konverzací v balíčku Standard a 10 000 v balíčku PRO.
Automatické obnovení
Po provedení platby se aktivuje automatické obnovení, takže nemusíte pamatovat, že je třeba předplatné obnovit, jakmile skončí. Chcete-li automatické obnovení vypnout, můžete to provést v sekci Platební metoda:
Pokud automatické obnovení deaktivujete, účet se vám zablokuje ve chvíli, kdy předplatné vyprší. Předtím však obdržíte e-mailovou notifikaci a také uvidíte varování přímo v dashboardu, že vaše předplatné brzy vyprší.
Jak se mohu vrátit zpět na balíček Free?
Prosím kontaktujte nás na pomocí chatu ve Vašem Dashboardu, rádi vám pomůžeme.
Jak mohu změnit svůj balíček?
Pokud používáte balíček Standard a chcete přejít na balíček Pro nebo naopak, musíte projít stejným procesem jako při nákupu nového předplatného.
Všechny informace potřebné k dokončení nákupu najdete zde.
Jak mohu změnit účtovací období?
Pokud jste se rozhodli přejít na roční předplatné, můžete nastavení změnit sami ve svém účtu.
Jednoduše si zde otevřete nastavení fakturace, klikněte na tlačítko Upravit v části "Můj balíček" a vyberte roční předplatné. Poté dokončete nové nastavení podle jednotlivých kroků platebního procesu.
Pokud chcete přejít z ročního předplatného na měsíční, kontaktujte prosím náš tým péče o zákazníky, protože v tomto případě musíme změnu provést ručně.
Mohu obdržet proforma fakturu?
Bohužel není možné obdržet proforma fakturu. Faktura se vytvoří po provedení platby, najdete ji v Posledních vytvořených fakturách.
Jak dlouho trvá, než mi po uhrazení balíčku začne platit předplatné?
Záleží na PayPalu/vaší bance. Nicméně, vaše předplatné by mělo začít platit do několika minut po uhrazení platby. Pokud se objeví nějaký problém, kontaktujte prosím nejdříve PayPal/svou banku, jelikož nejdříve je třeba prověřit, zda platba proběhla v pořádku.
Vrácení peněz
Do 15 dnů od provedení vaší první platby za službu můžete z jakéhokoli důvodu požádat o vrácení peněz v plné výši. Pokud naše Podmínky poskytování služby či DPA nestanoví jinak, toto vrácení peněz se vztahuje pouze na vaši první platbu.
Co dělat, když mé DIČ (VAT) není akceptováno?
K ověřování DIČ (VAT) našich klientů používáme systém třetí strany: VIES. Vaše DIČ (VAT) si můžete sami sami ověřit zde.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

