# Smartsupp — Status chat boxu
## Je pochopitelné, že nemůžete být svým zákazníkům k dispozici 24/7. Někdy se potřebujete věnovat jiným záležitostem, či si zkrátka jen chvíli odpočinout. Id
Je pochopitelné, že nemůžete být svým zákazníkům k dispozici 24/7. Někdy se potřebujete věnovat jiným záležitostem, či si zkrátka jen chvíli odpočinout. Ideální způsob jak dát svým zákazníkům najevo, že jste připraveni odpovídat na jejich dotazy, je nastavit si status chat boxu do režimu online. Když naopak přepnete live chat do režimu offline, znamená to, že jste v daný moment zaneprázdněni a budete se zákazníkům věnovat později.
Jak nastavit status chat boxu?
Status chat boxu můžete změnit přímo v dashboardu kliknutím na svůj profilový obrázek v levém sloupci nahoře.
Pozor: Pokud se odhlásíte, aniž byste předtím manuálně přepnuli váš účet do režimu offline, může trvat zhruba 2 minuty, než se chat box na vašich webových stránkách zobrazí jako offline. Zákazníci vás tak v danou chvíli mohou stále kontaktovat i přesto, že ve skutečnosti již online nejste. Doporučujeme proto vždy přepínat režim vašeho účtu manuálně nebo používat funkci Otevírací doba. 
Zároveň doporučujeme používat naši mobilní aplikaci, která vám umožní komunikovat se zákazníky, i když zrovna nejste u počítače. Díky tomu pak můžete být online mnohem častěji, což vaši zákazníci jistě ocení. Více o naší mobilní aplikaci si můžete přečíst zde. 
Pokud jste přihlášení na počítači i na telefonu a změníte status chat boxu na jednom z těchto těchto zařízení, status se automaticky změní i na zařízení druhém. Změna statusu se zároveň zobrazí automaticky i na vašich webových stránkách.
Tip: Občas potřebujete náhle něco vyřídit a nemůžete se zákazníkům zrovna věnovat, avšak zároveň byste rádi zůstali online. Nejlepším způsobem jak v takovou chvíli zákazníkům sdělit, že budete za chvíli zpět, je nastavit si automatickou zprávu - Nestíháme. Můžete také aktivovat chatbota, který se postará alespoň o nejčastější dotazy návštěvníků. Více o této funkci si můžete přečíst zde. 
Jak status chat boxu funguje, když máte více operátorů?
Pokud máte více než jednoho operátora, je třeba vzít v potaz dva důležité aspekty:
Nepoužívám funkci Skupiny: Pokud nepoužíváte funkci Skupiny, všichni vaši operátoři mají vliv na status vašeho chat boxu. Jinými slovy v případě že jeden z vašich operátorů je online, tak i chat box na vašich webových stránkách bude online. Pokud si nastavíte, aby byl chat box offline, ale jeden z vašich operátorů zůstane online, tak i chat box na vašich stránkách bude v režimu online.
Používám funkci Skupiny: Pokud používáte tuto funkci, pak jednotliví operátoři ovlivňují pouze status skupiny, do které spadají. Nicméně pokud některý operátor není přiřazen do žádné skupiny, může změnit status všech ostatních skupin a zároveň ovlivní i status celého účtu.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

