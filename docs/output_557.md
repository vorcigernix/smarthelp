# Smartsupp — Štítkování konverzací
## Označte si live chat konverzace různými štítky, abyste si usnadnili organizaci zpráv se zákazníky. Později můžete na základě vytvořených štítků konverzace 
Označte si live chat konverzace různými štítky, abyste si usnadnili organizaci zpráv se zákazníky. Později můžete na základě vytvořených štítků konverzace filtrovat a například upřednostnit důležitější zprávy, které vyžadují vaší pozornost nebo podle častých témat konverzací (například doprava nebo pomoc s výběrem) upravit obsah webu či chatbota. Štítky můžete ke konverzacím přidat také zpětně, aby vaše statistiky byly kompletní.
Jak vytvořit štítek (tag)?
Existují dva způsoby, jak štítek vytvořit:
1) Přejděte do nastavení a klikněte na Štítky (1). Následně stačí kliknout na Přidat štítek (2) v pravém horním rohu. 
Poté se vám zobrazí tato stránka, kde budete moci štítek pojmenovat (1), vybrat jeho barvu (2) a přidat popis štítku (3). Jakmile štítek vytvoříte, nezapomeňte vše uložit! 2) Štítek můžete také jednoduše vytvořit přímo v probíhající konverzaci, kde stačí kliknout na Přidat štítek > Vytvořit. Můžete si vytvořit libovolný počet štítku a všechny tyto štítky budou viditelné v nastavení, kde je můžete upravovat. 
Jak pracovat se štítky?
Po vytvoření štítků je budete moci využít přímo v konverzaci. Najdete je v záhlaví každé konverzace. Po kliknutí na tlačítko Přidat štítek můžete vyhledávat mezi štítky a jednoduše zvolit štítek, který potřebujete. 
Všechny přiřazené štítky uvidíte také přímo v "Konverzacích".
Jak měřit výsledky štítkování?
Poznámka: Aby se zobrazily statistiky štítkování, je nutné nejprve označit vaše konverzace jako vyřešené. Do statistik se započítávají pouze štítky z vyřešených konverzací. 
Informaci o tom, které štítky byly v uplynulém týdnu, měsíci nebo roce nejpoužívanější, snadno najdete ve Statistikách > Štítky: Použití (1)
Zde najdete celkový přehled využití štítků, můžete jej ale také filtrovat dle skupin (1) nebo dle konkrétního časového období (2). Můžete také porovnat statistiky až 4 štítků najednou. To, které štítky chcete porovnat, zvolíte kliknutím na zaškrtávací políčko u štítku. Následně vám graf zobrazí porovnání vybraných štítků. 
Můžete také filtrovat konverzace se stejným tagem přímo ve statistikách, kliknutím na Počet využití.
K dispozici je také možnost filtrovat statistiky celého účtu dle štítku/ů:
A nakonec můžete vyhledávat dle specifického tagu/ů přímo v konverzacích, pod Konverzace > Vyřešené > Hledat > Rozšířené vyhledávání > Štítky.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

