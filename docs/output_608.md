# Smartsupp — Chatbot – funkce přepojení na operátora
## Tato funkce je k dostupná pouze v balíčku STANDARD a PRO. 
  Nastavili jste si chatbota, ale i přesto dostáváte spoustu nerelevantních nebo opakujících se 
Tato funkce je k dostupná pouze v balíčku STANDARD a PRO. 
Nastavili jste si chatbota, ale i přesto dostáváte spoustu nerelevantních nebo opakujících se dotazů? Rádi byste zákazníky popostrčili, aby si odpovědi našli přímo v chatbotovi a na vás se již obraceli pouze se složitějšími otázkami?
S funkcí přepojení na operátora se k vám budou dostávat pouze relevantní otázky od návštěvníků, kteří mají potenciál stát se zákazníky.
Jak možnost přepojení na operátora funguje v praxi?
Jako první vypnete textové pole chat boxu a následně si nastavíte konkrétní tlačítka v chatbotovi, na která když návštěvník klikne, textové pole se znovu objeví a on tak bude mít možnost vás kontaktovat. Vy zároveň obdržíte v dashboardu notifikaci a budete tak vědět, že vás na druhé straně čeká zákazník, který by se s vámi rád poradil.
Návštěvníky tak popostrčíte, aby před tím, než vás kontaktují, prozkoumali nejdříve samotného chatbota. K vám pak už budou přicházet převážně návštěvníci s relevantními otázkami, týkajícími se vašeho zboží či služeb a s trochou šikovnosti je pak můžete snadno proměnit ve spokojené zákazníky.
Jak si přepojení na operátora nastavit?
Vypněte textové pole v chat boxu
Začněte tím, že přejdete do chatbot garáže, kde si vytvoříte nového chatbota nebo si otevřete některého již hotového. Pokud si nejste jistí, jak chatbota vytvořit, projděte si náš návod a během chvilky budete vědět jak na to. :)
Jakmile budete mít chatbota otevřeného, přejděte do sekce 'Nastavení'.
Zde si zvolte kategorii 'Chování', kde pak zaškrtněte možnost ‘Vypnout textové pole v chat boxu'. Změny nezapomeňte uložit.
Poznámka: Zároveň doporučujeme nastavit, aby se chatbot zobrazil buďto při kliknutí na tlačítko live chatu nebo 1 sekundu poté, co návštěvník vstoupí na stránky.
V sekci 'Kdy', zvolíte možnost 'spustit poté co návštěvník vstoupí na web' nebo 'poté co návštěvník klikne na tlačítko chat boxu' (pokud chcete zobrazit chatbota hned, nastavte zpoždění na 1 sekundu.)
Zabráníte tím možnosti, že by bylo textové pole viditelné po dobu, než se chatbot zobrazí.
Jestli chatbotovi přidáte i další podmínky, je už jenom na vás. Máte možnost např. zobrazit chatbota pouze na konkrétní stránce, nebo pro konkrétní publikum atd. … pokud vás zajímá, jak pracovat s podmínkami a rádi byste se dozvěděli více, můžete si projít náš detailní návod.
Přidejte možnost přepojení na operátora
Nyní můžeme přejít k nastavení samotné funkce přepojení na operátora. Jako první doporučujeme vytvořit si všechny větve a odpovědi, kde budete chtít mít chatování zakázáno. Inspirovat se můžete naší univerzální e-shopovou šablonou. 
TIP: Můžete si například vytvořit sadu otázek a odpovědí na nejčastější dotazy jako je doprava či platba, nebo v chatbotovi nabídnout slevy, informovat návštěvníky o sezóních akcích nebo třeba vytvořit průvodce nákupem, který zákazníkům pomůže vyhledat produkt, který shánějí. 
Jakmile budete mít hotovo, můžete začít přidávat tlačítka, přes která bude možné se spojit s operátorem. Vyberte si větev či více větví, které budete chtít zakončit možností přepojení na operátora. Klikněte na poslední zprávu v dané větvi, zvolte možnost 'Přidat odpověď' a následně vyberte 'Spojení s operátorem'.
Nakonec už jen napište název tlačítka jako například: 💬 Potřeboval/a bych poradit
A připravte odpověď, která návštěvníkovi přijde poté, co na tlačítko klikne. Může to být například něco ve stylu:
Rádi si s Vámi popovídáme přímo tady na chatu a vyřešíme všechny případné problémy. Chvilku vydržte. 😉 Hned se Vám budeme věnovat. Mezitím nám klidně můžete napsat, s čím Vám můžeme pomoci. 
Stejně můžete postupovat u všech dalších větví, které budete chtít zakončit možností přepojení na operátora. Ve stromové struktuře Vašeho chatbota je pak jednoduše poznáte podle růžové ikonky.
Pokud se budete chtít podívat, jestli se vám chatbot podařil podle vašich představ, klikněte na ‘Náhled’, kde si svého bota můžete jednoduše proklikat a prohlédnout.
Poznámka: Pokud využíváte tuto funkci (společně s možností vypnutí textového pole), po spuštění chatbota se již nenačtou žádné další automatické zprávy nebo chatboty. Pokud chcete mít aktivních více chatbotů a automatických zpráv, které se v chatboxu budou načítat postupně (např. dle URL), je potřeba použít pouze běžného chatbota a nechat aktivní textového pole.
Varování: Pokud zákazník zvolí možnost přepojení na operátora, chatbot automaticky zmizí a již není možné se vrátit do jeho předchozích větví.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

