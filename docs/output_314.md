# Smartsupp — Chatbot
## Tato funkce je dostupná pouze v balíčcích STANDARD a PRO.
  Chatbot je váš virtuální asistent, který ve správný okamžik osloví vaše zákazníky, poskytuje ji
Tato funkce je dostupná pouze v balíčcích STANDARD a PRO.
Chatbot je váš virtuální asistent, který ve správný okamžik osloví vaše zákazníky, poskytuje jim odpovědi a pomáhá jim při rozhodování o nákupu. 
Tedy namísto toho, abyste na dotazy na live chatu odpovídali manuálně, návštěvník jen klikne na otázku a chatbot mu poskytne potřebnou odpověď. Díky této funkci ušetříte spoustu času, vaši zákazníci budou rychle obslouženi a vám se uvolní ruce pro další naléhavé úkoly.
Jaký je rozdíl mezi chatbotem a automatickou zprávou?
Jak chatbot funguje?
Jakmile návštěvník přijde na váš web, spustí se chatbot, který odešle uvítací zprávu a ta se zobrazí nad ikonou chat boxu.
Po otevření chatovacího okna se návštěvníkům zobrazí seznam často kladených otázek, který jste předem připravili. Pokud si vyberou jednu z nich, bot automaticky odešle odpověď, takže na tyto dotazy nebudete muset odpovídat manuálně. Návštěvníci mohou pokračovat s navazujícími otázkami, nebo se mohou vrátit zpět k seznamu otázek a zvolit jinou.
V případě, že se návštěvník i přesto rozhodne poslat zprávu se svým dotazem, v Dashboard uvidíte všechny otázky a odpovědi chatbota, kterými prošel.
Chatbot se spustí všem návštěvníkům, kteří přijdou na vaše webové stránky. Spouští se na relaci, což znamená, že se zobrazí pokaždé, když zákazník přijde na váš web. Pomocí našich podmínek můžete chatbota spustit také na konkrétní stránce vašeho webu, v určitém okamžiku nebo konkrétnímu publiku. Pokud se chcete dozvědět více, podívejte se na náš návod na podmínky chatbotů.
Jak vytvořit chatbota?
Varování: Pokud jste dříve používali uvítací automatickou zprávu, doporučujeme ji deaktivovat a použít její obsah v úvodní zprávě chatbota.
Níže vám ukážeme, jak můžete na své webové stránky přidat chatbota. Nejprve stačí kliknout na ikonu robota (1) v dashboard a následně vybrat záložku Chatboti (2).
Přidat nového chatbota můžete kliknutím na Přidat (1), nebo můžete také kliknout na modré tlačítko + Přidat (1) v pravém rohu stránky. Na panelu automatizace si budete moci vybrat, zda chcete vytvořit nového chatbota od začátku, nebo zda chcete raději použít naše předdefinované šablony. 
Jak upravit chatbota?
Jakmile deaktivujete uvítací automatickou zprávu, kterou jsme již zmínili výše, můžete její text zkopírovat do uvítací zprávy chatbota, nebo místo této zprávy přidat krátký popis svého webu.
Následně se můžete rozhodnout, zda použijete námi přednastavené otázky a odpovědi, nebo si vytvoříte vlastní. Pokud zvolíte druhou možnost, jednoduše klikněte na zprávu, čímž otevřete kartu s názvem a textem zprávy.
Zde můžete zadat vlastní text, změnit název nebo přidat nová tlačítka a vytvořit si tak vlastního chatbota.
Každou zprávu je možné rozvětvit do další 5 nových větví. Jinými slovy, každé zprávě můžete přidat 5 odpovědí v podobě nových tlačítek a tento proces můžete následně opakovat až 10 krát. Jednoduše řečeno, každá větev může mít až do 10 úrovní zpráv.
Pokud se rozhodnete přidat nové tlačítko a uložite změny, objeví se pod původním zprávou a následně jej můžete upravovat stejně jako předchozí zprávu.
Jak změnit pořadí zpráv?
Pořadí tlačítek můžete jednoduše změnit tím, že kliknete na jednu z odpovědí a přesunete ji na novou pozici.
Zároveň je možné posouvat zprávy mezi jednotlivými úrovněmi a větvemi vašeho chatbota. Jednoduše klikněte na tři tečky vedle konkrétní zprávy, vyberte "Přesunout" a zvolte kam tuto zprávu nově umístíte.
Každou větev můžete otevřít a zavřít kliknutím na tlačítko plus a minus, vytváření chatbota se tak zjednoduší a zpřehlední.
Zde je příklad stromové struktury chatbota:
Jak aktivovat chatbota?
Kliknutím na tlačítko „Náhled“ v pravém horním rohu zobrazíte, jak chatbot vypadá na vašem webu.
Každá aktualizace je vždy automaticky uložena, takže si nemusíte dělat starosti, že byste přišli o provedené změny. Jakmile chatbota dokončíte, klikněte na tlačítko "Publikovat" a chatbot se následně zobrazí na vašich stránkách.
Poznámka: Název rychlé odpovědi může obsahovat až 35 znaků. Text zpráv může obsahovat až 500 znaků.
Přednastavené otázky v FAQ chatbotu
Ve Smartsupp najdete tři přednastavené automatické odpovědi, které odpovídají na nejčastější dotazy zákazníků. Tyto otázky a odpovědi jsme vytvořili na základě mnoha let zkušeností a zpětné vazby od společností, které používají Smartsupp.
Doprava a platba: Zasíláme přepravními společnostmi Zásilkovna (39 Kč), PPL (69 Kč) nebo Českou Poštou (59 Kč). Platit u nás můžete dobírkou (29 Kč) nebo online platebními metodami zadarmo.
Výměna a vrácení zboží: Mrzí nás, že je něco v nepořádku, ale nic se neděje. Zboží řádně zabalte, do balíku přiložte vyplněný Reklamační list a pošlete na naši adresu. Jakmile balík dorazí k nám, o stavu reklamace vás budeme informovat e-mailem.
Stav objednávky: Pošlete nám prosím vaši e-mailovou adresu, na kterou bylo zboží objednané a také číslo objednávky. Hned se na to podíváme.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

