# Smartsupp — Automatické zprávy
## Jak automatické zprávy fungují? Využívejte live chat naplno a oslovte automaticky každého příchozího návštěvníka, jako by to udělal prodavač v kamenném obc
Jak automatické zprávy fungují?
Využívejte live chat naplno a oslovte automaticky každého příchozího návštěvníka, jako by to udělal prodavač v kamenném obchodě.
Automatická zpráva se odešle návštěvníkovi vašeho webu podle vámi nastavených podmínek. Např. každému návštěvníkovi, který si prohlíží detail fotoaparátu Canon více jak 3 minuty, můžete automaticky poslat zprávu „Dobrý den. Vidím, že se koukáte na naše nové zrcadlovky Canon. Mohu vám pomoci s výběrem toho pravého modelu?“ 
Kde najít automatické zprávy?
Pokud chcete přidat nebo aktivovat automatickou zprávu, stačí kliknout na ikonu robota (1) v Dashboardu a vybrat možnost Automatické zprávy (2).
Přednastavené automatické zprávy
V aplikaci Smartsupp je k dispozici šest přednastavených automatických zpráv, které pokrývají většinu nejčastějších situací. Najdete je po kliknutí na tlačítko +Přidat v pravém horním rohu a posunutí dolů do části Automatické zprávy. Zprávy jsme vytvořili na základě několika let zkušeností a zpětné vazby od firem, které Smartsupp používají. Přednastavené zprávy mají vyladěné podmínky, aby návštěvníkům nechodily příliš často nebo když už s vámi chatují. Doporučujeme je tedy neměnit.
Uvítání zákazníka
Text zprávy: „Dobrý den, všimli jsme si, že jste u nás na webu poprvé. Pokud budete potřebovat s něčím poradit, neváhejte se na nás obrátit.“
Situace: Odešle se návštěvníkovi po 60 sekundách při jeho první návštěvě vašich stránek.
Zákazník se vrátil
Text zprávy: „Dobrý den, děkujeme, že jste se vrátili na naše stránky. Budete-li potřebovat poradit, napište nám zde na chatu.“
Situace: Odešle se návštěvníkovi po 70 sekundách při jeho druhé a třetí návštěvě vašich stránek.
Nestíháme
Text zprávy: „Prosíme o strpení, všichni naši operátoři jsou vytíženi. Pokud nemůžete déle čekat, napište nám váš e-mail a my se vám ozveme. Děkujeme.“ 
Situace: Odešle se ve chvíli, kdy vám návštěvník napíše první zprávu na chatu, ale žádný operátor neodpoví do 45 sekund.
Jsme offline
Zpráva: "Díky za zprávu. Náš tým je offline. 💤 Ozveme se vám, jakmile to bude možné. 🙂 "
Situace: Odesláno po 1 sekundě v případě, že návštěvník odešle zprávu, když jste offline.
Oznámení o novém produktu
Zpráva: "Nová zimní kolekce je tu! ❄️ Podívejte se na: www.eshop.en/example Kontaktujte nás a my vám rádi pomůžeme vybrat ten správný produkt 👌 "
Situace: Odesláno po 60 sekundách všem návštěvníkům.
Sleva na první objednávku
Zpráva: "Máme pro vás malý dárek! Zadejte u pokladny kód "sale5" a získáte slevu 5 EUR na první nákup 💸 "
Situace: Odesláno návštěvníkovi, který prochází vaše webové stránky po 120 sekundách.
Jak vytvořit vlastní automatickou zprávu?
Samozřejmě nejste omezeni našimi přednastavenými zprávami - můžete si vytvořit vlastní po kliknutí na +Nový bot a výběru Automatická zpráva.
Shromáždili jsme však několik tipů, jak zaujmout návštěvníky pomocí automatických zpráv.
Tipy, jak zaujmout návštěvníky
Pomoc s dokončením objednávky
Kdy se zpráva odesílá: V případě, že si návštěvník už nějakou chvíli prohlíží svůj nákupní košík. Mohl by mít potíže s dokončením objednávky.
Příklad zprávy: "Potřebujete pomoci s dokončením objednávky? Neváhej se zeptat." 
Podmínky k odeslání: URL adresa obsahuje: například “step2”
Speciální nabídka pro vybrané zboží
Kdy se zpráva odesílá: Návštěvník obdrží zprávu se speciální nabídkou na vybrané zboží.
Příklad zprávy: "Za každé kolo nad 10 000 Kč získáte originální láhev na vodu v hodnotě 250 Kč zdarma. Mohu vám pomoci s výběrem?" 
Podmínky k odeslání: 
URL adresa obsahuje: například “www.eshop.shop/bicycles”
Pomoc s výběrem zboží
Kdy se zpráva odesílá: Návštěvník obdrží zprávu s nabídnutou pomocí při výběru zboží.
Příklad zprávy: "Potřebujete poradit, jaký produkt si vybrat? Řekněte mi, jaké jsou vaše potřeby, ráda vám poradím." 
Podmínky k odeslání: URL adresa obsahuje: například “porovnání”
Sleva na další nákup
Kdy se zpráva odesílá: Návštěvník obdrží zprávu se slevovým kupónem po dokončení objednávky.
Příklad zprávy: "Děkujeme! Při další návštěvě využijte slevu 100 Kč na další nákup! Stačí do své objednávky přidat kód „slevazavernost100“. 
Podmínky k odeslání: URL adresa obsahuje: například “uspesne”
Nastavení podmínek
Potřebujete spouštět automatické zprávy na konkrétních webových stránkách? V určitém okamžiku? Nebo je zobrazit pouze určitému publiku? Nastavte podmínky a oslovte konkrétní publikum ve správný okamžik bez jakéhokoli manuálního zásahu.
Podmínky pro automatické zprávy fungují stejně jako podmínky Chatbota. Chcete-li získat více informací o jejich fungování nebo o tom, jak je nastavit, podívejte se na návod k podmínkám Chatbota.
Poznámka: Na některých účtech vytvořených před 8. červnem 2021 jsou stále k dispozici staré automatické zprávy, které budou brzy přesunuty do nového rozhraní. Všechny se zobrazují přímo v sekci nových automatických zpráv na kartě Chatbot, kde je lze povolit, zakázat nebo upravit. Více informací o nastavení starých automatických zpráv najdete zde.
Statistiky
Pokud chcete vědět, kolikrát byly automatické zprávy na vašich webových stránkách spuštěny a kolik návštěvníků vás po obdržení automatické zprávy kontaktovalo, můžete to zkontrolovat v sekci Přehled, která je k dispozici přímo na kartě automatických zpráv.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

