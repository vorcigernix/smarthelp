# Smartsupp — Zkratky
## Zkratky jsou předpřipravené zprávy, které často používáte a odešlete jedním klepnutím, např. uvítání zákazníka nebo rozloučení. Značně zrychlí a zefektivní
Zkratky jsou předpřipravené zprávy, které často používáte a odešlete jedním klepnutím, např. uvítání zákazníka nebo rozloučení. Značně zrychlí a zefektivní váš zákaznický servis, protože zprávy nemusíte psát stále dokola.
Jak přidat zkratku?
Do nastavení zkratek se dostanete po kliknutí na svůj profilový obrázek vlevo nahoře a následně na Zkratky, pro vytvoření nové zkratky klikněte na Přidat zkratku.
Vyplňte název zkratky, pod kterým ji později v konverzacích najdete a budete moci vyvolat. Ideální název je krátký a snadno zapamatovatelný. Pokračujte sepsáním vlastního textu, který bude při použití zkratky vložen do konverzace.
Zkratce nastavte jeden ze dvou typů, podle kterého bude v účtu viditelná a použitelná:
osobní – viditelná pouze pro konkrétního agenta, ten si ji může nastavit sám pro vlastní potřebu a nezobrazí se ostatním agentům v účtu
týmová – viditelná pro každého agenta v účtu, usnadní například jednotnou komunikaci směrem k zákazníkům, protože všichni „píší“ díky zkratce stejné texty
Týmové zkratky jsou dostupné pouze v balíčku PRO. 
Zkratku uložíte kliknutím na tlačítko Uložit.
Uložte si zprávu jako zkratku
Poslali jste právě zprávu s podrobným popisem a chtěli byste ji uložit jako zkratku pro další použití? Žádný problém. Stačí kliknout na tři tečky vedle zprávy.
Jak používat zkratky?
Pro použití zkratky napište při chatování na začátku tečku (".") nebo lomítko ("/") a název zkratky. Následně se vám zobrazí seznam zkratek:
Zkratky ve Free a Trial verzi
V balíčku Free můžete mít aktivní pouze jednu zkratku a v balíčku Trial až patnáct – abyste si mohli vše vyzkoušet. Pokud vytvoříte více zkratek, než je povolené množství, je potřeba deaktivovat ty, které nebudete používat. Stačí přepnout přepínače aktivity do šedé polohy („neaktivní“). Ty zkratky, které používat chcete, přepněte do modré polohy („aktivní“).
Příklady použití zkratek
Nyní již víte, jak zkratky nastavit. Pojďme se proto podívat na pár praktických tipů pro reálné scénáře.
Přivítání / Rozloučení
Nejobvyklejší zkratky slouží k přivítání návštěvníka a rozloučení se s ním. Sice vám napsání pozdravu pokaždé zabere jen pár vteřin, ale v dlouhém období vám ušetří jak čas, tak i nervy.
Příklad zprávy:
"Dobrý den! Jak Vám mohu pomoci?"
"Děkujeme za návštěvu. Pokud byste měli více otázek, neváhejte nás kontaktovat."
Popis funkce produktu či služby
Druhou nejčastější zkratkou jsou odpovědi na otázky týkající se specifické nebo chybějící funkce vašeho produktu či služby.
Příklady zpráv:
"Bohužel tuto funkci v současnosti nenabízíme. Pokud máte zájem, můžeme Vám dát vědět, jakmile bude k dispozici."
"Tato funkce je dostupná pouze ve verzi Pro. Pokud byste se chtěli o této funkci dozvědět více informací, podívejte se sem: www… Ceník pro verzi Pro naleznete na této stránce: www…"
Popis služby
Někdy se stane, že pro návštěvníka není na první pohled zcela zřejmé, jakou službu vlastně nabízíte. Tyto otázky vyžadují zpravidla výstižnou odpověď, jež se hodí mít předem připravenou. Měli byste být schopni svou službu popsat stručně a jasně, ale současně můžete zmínit některé její benefity či přidat odkaz pro vytvoření nového účtu.
Příklad zprávy:
"Smartsupp nabízí live chat, který Vám umožní odpovídat okamžitě na dotazy Vašich zákazníků na Vašem webu. Je velmi jednoduché jej použít a můžete jej vyzkoušet zdarma. Ihned po registraci pro Vás budou všechny funkce dostupné. Pro vyzkoušení zdarma vytvořte účte zde: www…."
Potíže
Bylo by skvělé, kdyby šlo všechno vždy na jedničku. Bohužel se občas vyskytnou technické či jiné potíže a vy se budete muset potýkat s nespokojeností vašich zákazníků. Je tedy vhodné být na tyto chvíle připraveni.
Příklad zprávy:
"V současnosti jsme si vědomi tohoto problému. Provozovatel našeho datacentra má aktuálně určité potíže, což se dotklo i našich služeb. Právě pracujeme na vyřešení problému. Děkujeme za pochopení."
Žádost o zpětnou vazbu
Narazili jste na chatu na opravdu spokojeného zákazníka? Poproste ho o zpětnou vazbu.
Příklad zprávy:
"Tak to nás velmi těší! Mimochodem, pokud se Vám naše služba opravdu tak líbí, zkuste zvážit napsání reference sem na web: www…. Velmi nám to pomůže! Díky!"
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

