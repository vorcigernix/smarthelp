# Smartsupp — Video nahrávky a bezpečnost dat
## Je legální nahrávat návštěvníky pomocí Smartsupp? Ano. Nahrávání pohybu vašich návštěvníků za pomoci Smartsupp je naprosto legální, stejně jako používání G
Je legální nahrávat návštěvníky pomocí Smartsupp?
Ano. Nahrávání pohybu vašich návštěvníků za pomoci Smartsupp je naprosto legální, stejně jako používání Google Analytics a dalších služeb, které slouží k monitorování návštěvníků na webu.
Z právního pohledu je důležité rozlišit, zda nahráváte osobní údaje návštěvníků Smartsupp. To lze upravit v nastavení. Na většině webů, kde návštěvníci vyplňují svá data, jsou formuláře. Pokud nechcete nahrávat osobní data svých návštěvníků, můžete si nahrávání formulářů vypnout v nastavení účtu.
Pokud máte ve Smartsupp zapnuté nahrávání obsahu formulářů, pravděpodobně sbíráte osobní data svých návštěvníků. Sběr osobních dat je předmětem zákonů každé dané země. Ve většině zemí Evropské Unie je zapotřebí informovat návštěvníky o skutečnosti, že sbíráte jejich osobní data pomocí softwaru třetí strany. Doporučujeme přidat tento bod do vašich obchodních podmínek nebo prohlášení o ochraně osobních údajů: “Používáním tohoto webu může docházet k ukládání Vašich osobních údajů námi nebo třetími stranami, mezi které patří Smartsupp.com, s.r.o., DIČ CZ03668681.”
Právní požadavky ohledně sběru osobních dat se mohou lišit napříč zeměmi ve světě. Pro bližší informace ohledně vašich povinností v oblasti ochrany osobních údajů doporučujeme kontaktovat vašeho právníka.
Měl bych informovat návštěvníky, že je nahrávám?
Záleží, zda nahráváte osobní údaje návštěvníků pomocí Smartsupp a také na zákonech dané země. Pokud nenahráváte osobní údaje, nemusíte návštěvníky informovat. Pokud nahráváte osobní údaje pomocí Smartsupp, návštěvníci by měli být informováni. Nejlepší způsob je tuto informaci vložit na stránku Ochrana osobních údajů , která by měla být snadno viditelná na webu.
Jsou data návštěvníků ve Smartsupp v bezpečí?
Data vašich návštěvníků jsou ve Smartsupp v bezpečí. Vytvořili jsme několik bezpečnostních kroků, abychom ochránili citlivá data vašich návštěvníků.
Přístup k nahrávkám vašeho webu je možný pouze po přihlášení do vašeho účtu ve Smartsupp. Pro přihlášení je nutné znát přihlašovací e-mail a heslo. Doporučujeme používat silné heslo, které nelze uhodnout.
Data zadaná do formulářových polí, která jsou označena jako heslo nebo "citlivé" nejsou nahrány, ani zasílány na Smartsupp server. To znamená, že hesla, čísla kreditních karet a ostatní citlivá data nejsou nahrávána, i když jsou vložena do formulářů. ... Pokud Smartsupp nahrává hesla nebo čísla kreditních karet, znamená to, že vývojáři na vašem webu neoznačili daná pole jako citlivá během vývoje webu. V takovém případě informujte své vývojáře, aby danou chybu opravili.
Komunikace mezi Smartsupp kódem na vaší webové stránce a našimi servery podporuje SSL/TLS šifrování (secure sockets layer / transport layer security). Stejně tak je pomocí SSL/TLS šifrování zabezpečena komunikace mezi Smartsupp servery a Dashboardem (rozhraní, které využíváte pro přístupu k nahrávkám).
Můžete blokovat libovolné prvky vašeho webu pomocí naší API.
Detailní informace o bezpečnosti dat najdete v Prohlášení o ochraně osobních údajů.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

