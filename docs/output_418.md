# Smartsupp — Otevírací doba
## Nastavte si dny v týdnu a časové rozmezí, kdy budou operátoři na chatu online. Tato funkce je dostupná pouze v balíčku PRO.   Proč použít otevírací dobu? O
Nastavte si dny v týdnu a časové rozmezí, kdy budou operátoři na chatu online.
Tato funkce je dostupná pouze v balíčku PRO.
Proč použít otevírací dobu?
Otevírací doba se hodí, pokud máte ve firmě pevně nastavenou pracovní dobu vaší zákaznické podpory a chcete být online na chatu např. od 8:00 do 17:00, a ne déle. Eliminuje se situace, kdy se operátoři zapomínají přepnout do offline režimu (nebo odhlásit) na konci jejich pracovní doby nebo se omylem přihlásí do chatu z domu např. v 19:00, kdy nejsou v práci.
Jak otevírací dobu aktivuji
Otevírací dobu může nastavit vlastník Smartsupp účtu nebo operátoři s plným přístupem.
Pro nastavení Otevírací doby přejděte na Nastavení
Account settings
Otevírací doba
Aktivovat otevírací dobu
Nastavení jednotlivých dnů a časů
Nyní si vyberte, pro kteér dny chcete aplikovat otevírací dobu a posuňte u nich tlačítko (1) tak, aby zmodralo (= aktivace). Interval bude nastavený 8:00 - 17:00, ale tento interval můžete jednoduše upravit (2). Také můžete do jednoho dne přidat více časových intervalů, kliknutím na "Přidat interval" (3).
Nezapomeňte kliknout na tlačítko "Uložit".
Pro správné fungování Otevírací doby nastavte Časovou zónu.
Chování chatu během a mimo otevírací dobu
Mimo nastavenou otevírací dobu se bude chat na webu vždy zobrazovat jako offline a stav operátora je ignorován. Operátor se může mimo otevírací dobu přihlásit do dashboardu. I když bude mít stav online, na webu bude chat stejně offline.
Během otevírací doby se chat bude chovat standardním způsobem. Pokud tedy bude aspoň jeden operátor online, je i chat na webu online. Pokud ale žádný operátor online nebude, bude chat na webu offline.
Pokud máte nastavenu otevírací dobu např. do 17:00, chat se na webu přepne do režimu offline přesně v 17:00. Již probíhající konverzace s návštěvníky nebudou přerušeny a operátor tak může konverzace dokončit. Chatujícím návštěvníkům se chat na webu bude zobrazovat online dokud neukončí konverzaci oni sami nebo operátor.
Státní svátky
Pokud nebude ve státní svátek nikdo online, chat bude na webu offline. Je jen potřeba, aby se operátoři den před státním svátkem z dashboardu odhlásili, nebo se nastavili jako offline. Pokud by operátor zůstal online a přihlásil se ve státní svátek, např. v pondělí v 10:00, bude chat na webu online, protože se převezme nastavení z otevírací doby.
TIP: Přestávka na oběd
Vložte do jednoho dne 2 časové intervaly a vytvořte tak přestávku na oběd. Zprávy vám během přestávky přijdou na e-mail.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

