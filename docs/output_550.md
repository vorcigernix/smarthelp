# Smartsupp — Rozmowy – kategorie
## Przedstawiamy nasze ulepszone kategorie czatów, które pomogą Ci lepiej zorganizować czaty. Zakładka Otwarte została podzielona na podkategorie. Podkategori
Przedstawiamy nasze ulepszone kategorie czatów, które pomogą Ci lepiej zorganizować czaty. Zakładka Otwarte została podzielona na podkategorie. Podkategorie się różnią w zależności od tego, czy masz konto dla jednego agenta, czy konto dla wielu agentów. Druga opcja została stworzona z myślą o ułatwieniu współpracy zespołowej.
Mam tylko jednego agenta
Jeśli masz tylko jednego agenta (Ciebie), Twoje otwarte czaty są teraz podzielone na dwie podkategorie.To świetne rozwiązanie dla mniejszych i średnich firm, w których jedna osoba zajmuje się całą komunikacją lub kiedy pozostawiasz w firmie na komputerze otwarte konto Smartsupp i dzielisz się obowiązkami ze współpracownikami.
Wszystkie - obejmuje wszystkie nierozwiązane rozmowy, nowe lub bieżące. Po ich rozwiązaniu przejdą z zakładki „Otwarte” do zakładki „Zamknięte”.
Nowe - tutaj znajdziesz tylko nowe rozmowy, które czekają na Twoją odpowiedź. Gdy dołączysz do rozmowy, będzie ona widoczna już tylko w zakładce “Wszystkie”.
Mam więcej agentów
Jeśli masz więcej agentów obsługujących Twoich odwiedzających lub korzystasz z naszej funkcji Grupy, Twoja zakładka “Otwarte” jest teraz podzielona na cztery podkategorie. Jest to przydatne dla poszczególnych grup, a także dla zwiększenia komfortu, jeśli w zespole jest więcej osób.
Wszystkie - obejmuje wszystkie nierozwiązane rozmowy. Ta kategoria przeznaczona jest zwłaszcza dla liderów lub menedżerów zespołów, którzy dzięki niej mają lepszy przegląd wszystkich przychodzących czatów.
Główne - ta kategoria jest połączeniem kategorii Nowe i Moje. Tutaj możesz zobaczyć nowe czaty (z kategorii Nowe) i czaty, do których już dołączyłeś (z kategorii Moje).
Nowe - kiedy odwiedzający kontaktuje się z Tobą po raz pierwszy, jego wiadomość pojawia się na tej zakładce. Ponadto, jeśli korzystasz z naszej funkcji Grupy (która jest dostępna tylko w pakiecie PRO), ta kategoria będzie zawierać nowe nieprzypisane czaty z Twoich grup.
Moje - obejmuje wszystkie nierozwiązane rozmowy, do których jesteś przypisany.
Nadal masz wątpliwości? Skontaktuj się z nami za pomocą czatu w panelu administracyjnym, a my z przyjemnością się z Tobą skontaktujemy. Pamiętaj, że obsługa klienta jest dostępna tylko w płatnych pakietach.

