# Smartsupp — Návštěvníci
## Kde najdu návštěvníky? Návštěvníky vašeho webu můžete vidět v dashboardu, přímo v záložce „Návštěvníci“. Jedná se o všechny lidi, kteří mají otevřený Váš w
Kde najdu návštěvníky?
Návštěvníky vašeho webu můžete vidět v dashboardu, přímo v záložce „Návštěvníci“. Jedná se o všechny lidi, kteří mají otevřený Váš web.
Varování: Možná jste si všimli, že počet návštěvníků v desktop verzi (na počítači) a v mobilní aplikaci se liší. V mobilní aplikaci jsou totiž viditelní pouze aktivní návštěvníci a neaktivní návštěvníci se nezobrazují. Tuto změnu jsme provedli za účelem optimalizace rychlosti mobilní aplikace.
Filtry
Můžete použít vyhledávací panel a najít konkrétního návštěvníka, nebo použijte filtry pro zobrazení určité skupiny návštěvníků:
Všichni
Aktivní – návštěvníci, kteří aktivně prohlížejí Váš web (aktivita za posledních 10 minut).
V chatu – návštěvníci, kteří aktuálně chatují s operátorem.
Zákazníci – návštěvníci identifikovaní pomocí kontaktního formuláře, nebo pomocí API.
Automaticky oslovení – návštěvníci, kteří obdrželi automatickou zprávu.
Blokovaní - návštěvníci, které jste zablokovali.
Význam ikon návštěvníků
Jak zahájit konverzaci s návštěvníkem?
Tato funkce je dostupná pouze v balíčcích STANDARD a PRO.
Chcete-li se svým návštěvníkem zahájit konverzaci (například mu nabídnout slevu nebo jej chcete jen přivítat na svém webu), můžete jej aktivně kontaktovat přímo ze záložky Návštěvníci ve vašem Dashboardu. Stačí kliknout na konkrétního návštěvníka a zvolit možnost Otevřít konverzaci. Následně budete moci svému návštěvníkovi poslat zprávu.
Tip: Pokud chcete efektivně oslovovat své návštěvníky, doporučujeme aktivovat automatické zprávy nebo chatboty, kteří to udělají za vás!
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

