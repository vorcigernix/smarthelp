# Smartsupp — Kontaktní formulář
## Proč používat Kontaktní formulář? Stává se vám, že zákazník opustí vaše stránky dříve, než mu odpovíte a vy pak nemáte možnost na jeho dotazy reagovat? Pok
Proč používat Kontaktní formulář?
Stává se vám, že zákazník opustí vaše stránky dříve, než mu odpovíte a vy pak nemáte možnost na jeho dotazy reagovat? Pokud vám totiž zákazník nezanechá svou e-mailovou adresu, tak po jeho odchodu z vašich stránek již není možné do textového pole chatu nic dalšího napsat. 
Přesně pro tento případ jsme vytvořili Kontaktní formulář, do kterého zákazníci před odesláním zprávy uvedou své kontaktní informace a vy je tak můžete kontaktovat, i když už se na vašich stránkách nepohybují. 
Je to skvělý způsob jak nepropásnout žádnou konverzaci a dát svým zákazníkům najevo, že o ně máte skutečný zájem.
Jak nastavit Kontaktní formulář?
Pokud jste offline, Kontaktní formulář se vašim návštěvníkům v chatu zobrazí vždy a díky získaným informacím pak můžete na jejich dotazy odpovědět i zpětně. Pokud máte zakoupený balíček STANDARD nebo PRO, je možné nastavit formulář tak, aby získával kontaktní informace od vašich návštěvníků, i když jste online. 
Jak tuto funkci nastavit? Stačí přejít do Nastavení (1) → Chat box (2) → Kontaktní formulář (3) a aktivovat možnost “Zobrazit formulář v online stavu před zahájením chatu” (4). Níže pak máte možnost určit, které informace bude třeba ve formuláři vyplnit. Kromě e-mailové adresy, která je povinná, můžete ve formuláři nastavit také jméno, telefonní číslo či skupinu (funkce Skupiny je dostupná pouze v balíčku PRO). 
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

