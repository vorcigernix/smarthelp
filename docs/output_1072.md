# Smartsupp — iPhone & iPad
## Nie masz jeszcze konta Smartsupp? Zarejestruj się za darmo  w ciągu 2 minut.     Zainstaluj aplikację Smartsupp Znajdź aplikację Smartsupp w App store , za
Zainstaluj aplikację Smartsupp
Znajdź aplikację Smartsupp w App store, zainstaluj ją i otwórz. Poprawne działanie aplikacji wymaga systemu iOS 12.0 lub nowszego. Jest kompatybilna z urządzeniami typu iPhone, iPad oraz iPod touch.
Zaloguj się do swojego konta w Smartsupp
Jeśli jeszcze nie posiadasz konta w usłudze Smartsupp, możesz je założyć bezpłatnie (1). Jeśli natomiast masz konto, skorzystaj z loginu (2) i hasła (3), aby się zalogować (4).
Zezwól na powiadomienia
Zalogowawszy się po raz pierwszy do aplikacji, zostaniesz zapytany/a, czy chcesz włączyć powiadomienia o czatach (1). To bardzo ważne, aby otrzymać powiadomienie za każdym razem, kiedy odwiedzający zostawia wiadomość.
Polecamy również, włączyć powiadomienia o pojawieniu się nowego odwiedzającego na Twojej stronie (2).
Nie zapomnij zezwolić na powiadomienia także w ustawieniach mobilnych!
Ustawienia konta
Kiedy chcesz zmienić status czatu lub włączyć powiadomienia w trybie offline, należy kliknąć na swoje zdjęcie profilowe, które jest dostępne na wszystkich zakładkach. Następnie możesz ustawić aktualny status czatu (1) lub aktywować/dezaktywować wyżej wspomniane powiadomienia offline (2).
W razie konieczności zmian w ustawieniach profilu, wystarczy kliknąć na Edytuj (3) otwierając tym samym ustawienia profilu w aplikacji mobilnej Smartsupp. Możesz tutaj wpisać swoje imię (4), krótki opis (5), zmienić login (6) - czyli e-mail używany do logowania - lub też zmienić hasło (7).
Ustawienia konta
Jeśli potrzebujesz ustalić lub też zmienić podstawowe zasady działania czatu, kliknij na ikonę Ustawienia w prawym dolnym rogu. W pierwszej sekcji znajdziesz podstawowe ustawienia okna czatu (1), czatbota (2) oraz skrótów (3). Możesz tu również połączyć swoją stronę na Facebooku z kontem Smartsupp (4).
W drugiej sekcji ustawień możesz dokonać zmian w ustawieniach powiadomień (5). Można tam również zgłosić problem techniczny za pomocą formularza kontaktowego (6) w razie, gdyby aplikacja nie działa poprawnie.
Trzecia sekcja ustawień przyda się w przypadku problemów i pytań związanych z ustawieniami. Tu pragniemy polecić odwiedzenie naszego Centrum pomocy. Znajdziesz tu również informacje na temat warunków korzystania z usługi i polityce prywatności, w tym też RODO (7).
Jeśli potrzebujesz wylogować się z aplikacji (8), kliknij na ostatni w kolejności przycisk znajdujący się pod wyżej omówionymi sekcjami.
Ustawienia okna czatu (1)
Ustawienia okna czatu w aplikacji mobilnej oferują możliwość dokonania zmian ogólnych ustawień czatu (1), takich jak język okna czatu, strefa czasowa lub ocena zadowolenia klienta. Jeśli chcesz zmienić kolor okna czatu, teksty domyślne widoczne w oknie czatu lub motyw przycisku, możesz to zrobić w ustawieniach designu (2). 
Aby zawsze móc odpowiedzieć na pytania klientów, polecamy aktywowanie formularza kontaktowego (3), co też jest możliwe bezpośrednio w aplikacji mobilnej. Więcej informacji o tym, dlaczego warto skorzystać z tego formularza, znajdziesz w tym artykule.
Uporawszy się z ustawieniami, możesz sprawdzić, jak będzie wyglądać i działać okno czatu na Twojej stronie za pomocą opcji Demo na żywo (4). Możesz tam również znaleźć kod czatu (5).
Czatboty (2)
Aplikacja mobilna oferuje również możliwość skonfigurowania lub zaktualizowania działających czatbotów oraz automatycznych wiadomości. Po kliknięciu na zakładkę czatboty, możesz edytować lub też usunąć utworzone czatboty, jak i automatyczne wiadomości. Możesz również stworzyć nowego czatbota lub automatyczną wiadomość.
Skróty (3)
Aby przyspieszyć komunikację z klientami, możesz ustawić skróty klawiszowe. Okażą się szczególnie pomocne przy pracy za pomocą telefonu komórkowego. Znajdziesz je w ustawieniach Skrótów, gdzie można przejrzeć utworzone skróty, a także dodać nowe klikając na ikonę z symbolem + w prawym górnym rogu.
Odwiedzający
Na zakładce Odwiedzający możesz zobaczyć wszystkie osoby, które przeglądają Twoją stronę i w ten sposób możesz się z nimi łatwo skontaktować.
Uwaga: Jeśli uderzy Cię różnica w liczbie odwiedzających pomiędzy mobilną wersją aplikacji a wersją dla urządzeń desktopowych, ta niezgodność ma następujące wyjaśnienie - w wersji mobilnej uwzględnieni są wyłącznie aktywni odwiedzający, natomiast wersja desktopowa wyświetla również użytkowników nieaktywnych. Powodem tego stanu rzeczy jest chęć optymalizacji działania aplikacji na urządzenia przenośne.
Przejdź do trybu online i rozmawiaj z odwiedzającymi
Zmień swój status na dostępny (1), klikając na swoje zdjęcie w lewym górnym rogu. Więcej informacji na temat wszystkich możliwości ustawień profilu znajdziesz tutaj.
Wszystkie przebiegające rozmowy możesz zobaczyć w zakładce 'Rozmowy'. Jeśli chcesz uzyskać dostęp do starszych rozmów, opatrzonych statusem "Rozwiązane", kliknij na ikonę tzn. fajki (2) (czyli symbol zaznaczenia wyboru) w prawym górnym rogu.
Możesz łatwo odpowiadać na pytania odwiedzających, włączając się w rozmowę (1) i wpisując wiadomość w polu wiadomości tekstowej (2). Możesz również załączyć plik (3), a klikając na symbol błyskawicy możesz do rozmowy dodać skrót (4).
Jeśli chcesz rozwiązać i zakończyć konwersację, wystarczy kliknąć na zielony symbol fajki (5) tuż obok imienia odwiedzającego lub też kliknąć na symbol trzech kropek (6) w górnym rogu. Po kliknięciu na trzy kropki ujrzysz więcej opcji: możliwość oznaczenia rozmowy jako nieprzeczytanej (7), przypisania rozmowy (8) do innego agenta, wysłania transkrypcji rozmowy na maila (9) lub zablokowania odwiedzającego (10).
Jeśli potrzebujesz dowiedzieć się więcej na temat danego odwiedzającego, po prostu kliknij na jego lub jej imię (1). Wyświetlą się takie dane jak np. adres e-mail czy historia odwiedzin. Klikając na Edytuj (2) możesz wprowadzać zmiany w informacjach na temat odwiedzającego.
Aplikacja mobilna pozwala również na korzystanie z naszej integracji mailowej. Oznacza to, że możesz wysłać odpowiedź na pytanie klienta na jego/jej adres poczty elektronicznej. Opcja ta jest dostępna po kliknięciu na przycisk w lewym dolnym rogu pod polem tekstowym (1). Tam możesz wybrać czy chcesz odpowiedzieć na czacie (2) czy też wysłać odpowiedź na e-mail klienta (2)
SmartHub
W aplikacji mobilnej możesz też wejść na SmartHub, czyli miejsce gdzie znajdziesz podstawowe statystyki rozmów i aktywnych czatbotów. 
Ustawienia powiadomień w iOS
W przypadku jeśli nie zezwoliłeś/łaś na powiadomienia, w sposób opisany w kroku 3. w niniejszym artykule, konieczne może być zezwolenie na nie w ustawieniach iOS. Przejdź do Ustawienia > Powiadomienia (1) > Smartsupp (2).
Wybierz opcję Zezwalaj na powiadomienia (3). Zalecamy również zezwolenie na Dźwięki i Odznaki (4), aby móc reagować na wiadomości od swoich gości tak szybko, jak to możliwe i nie przegapić niczego.
Jak postępować w przypadku reklamacji?
Jeśli zapłaciłeś/łaś za usługi Premium w ramach zakupu w aplikacji, zwrotem kwoty zajmie się Apple. 
Jeśli chcesz dokonać zwrotu, prosimy o podjęcie następujących kroków:
Udaj się na tę stronę, gdzie się zalogujesz korzystając z Twojego identyfikatora (Apple ID) 
Wybierz opcję ‚Poproś o zwrot środków’ 
Wybierz przyczynę zwrotu pieniędzy 
Kontynuuj 
Wybierz subskrypcję w usłudze Smartsupp 
Kliknij na ‚Złóż’ 
Tutaj możesz znaleźć pełną instrukcję opisującą, jak zażądać zwrotu pieniędzy za aplikacje i treści zakupione za pośrednictwem Apple.
Brawo! Teraz masz wszystko, czego potrzebujesz, aby czatować z odwiedzającymi.
Nadal masz wątpliwości? Skontaktuj się z nami za pomocą czatu w panelu administracyjnym, a my z przyjemnością się z Tobą skontaktujemy. Pamiętaj, że obsługa klienta jest dostępna tylko w płatnych pakietach.

