# Smartsupp — Konverzace – kategorie
## Pro snazší orientaci jsme se rozhodli vylepšit tzv. kategorizaci konverzací. Otevřené chaty se dělí do podkategorií. Ty se liší podle toho, jestli pracujet
Pro snazší orientaci jsme se rozhodli vylepšit tzv. kategorizaci konverzací. Otevřené chaty se dělí do podkategorií. Ty se liší podle toho, jestli pracujete v týmu několika operátorů, nebo sami.
Na konverzace odpovídám sám
Pokud si komunikaci se zákazníky řešíte sami a váš účet má tedy jen jednoho operátora, budou se vám zobrazovat dvě kategorie konverzací.
Vše – zde najdete všechny konverzace, které stále nebyly označeny jako vyřešené. Po kliknutí na tlačítko Vyřešit se chat přesune do vyřešených.
Nové – v této kategorii objevíte ty konverzace, do kterých jste se zatím nepřipojili a čekají tedy na úplně první reakci z vaší strany. Až se do chatu připojíte, najdete ho už jen v záložce Vše.
Máme víc operátorů
Jestli řešíte komunikaci se zákazníky ve více lidech (vás účet má tedy víc operátorů) nebo používáte Skupiny a chcete mít nad konverzacemi větší kontrolu, dělí je pro vás Smartsupp do čtyř kategorií.
Vše – zde najdete všechny chaty, které stále nebyly označeny jako vyřešené – nehledě na skupiny, tým nebo přiřazeného operátora. Lídr týmu tak má celkový přehled nad aktuálním stavem.
Primární – kombinace kategorie “Nové” a “Moje”. Najdete tu zprávy, které už řešíte přímo vy a zprávy, jimž se ještě nikdo nevěnuje a zároveň pocházejí ze skupin, ve kterých jste přiřazeni.
Nové – nové zprávy (takové, do kterých se ještě nikdo nepřipojil a nezačal se jim věnovat) v rámci skupin, do nichž jste připojeni.
Moje – tady se nachází všechny otevřené konverzace, ke kterým jste vy sami přiřazeni.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

