# Smartsupp — Facebook integrace
## Tato funkce je dostupná pouze v balíčcích STANDARD a PRO.   S naší Facebookovou integrací nemusíte sledovat dva různé kanály. Odpovídejte na zprávy odeslan
Tato funkce je dostupná pouze v balíčcích STANDARD a PRO.
S naší Facebookovou integrací nemusíte sledovat dva různé kanály. Odpovídejte na zprávy odeslané vaší stránce na Facebooku přímo ze Smartsupp.
Jak integrace funguje
Pokud máte stránku na Facebooku, musíte myslet na zákazníky (i potenciální), kteří vás budou oslovovat právě zde. Je proto důležité sledovat doručené zprávy stránky. Toto za vás dnes už ale zvládne Smartsupp.
Když někdo napíše vaší stránce na Facebooku, Smartsupp to zaznamená a zobrazí konverzaci jako kteroukoliv jinou. Můžete na ni díky tomu jednoduše odpovědět, aniž byste museli mít otevřený Facebook. Abyste poznali, odkud zpráva přišla, zobrazíme vám vedle malou modrou ikonku Facebook Messengeru.
Jak propojit Smartsupp s mojí Facebook stránkou
Varování: V případě, že proces připojení selže a používáte AdBlock nebo podobné blokátory reklam, deaktivujte je, aby bylo možné připojit Smartsupp k vaší facebookové stránce.
Do nastavení facebookové integrace se dostanete kliknutím na ikonu nastavení v hlavním menu a následným zvolením odkazu Kanály. Nebo klikněte sem. Zde můžete ve třech krocích propojení dokončit:
klikněte na tlačítko Spravovat a poté na Připojit Facebook stránky,
projděte všechny kroky, o které vás Facebook požádá – vyberte stránku, jejíž konverzace chcete zobrazovat ve Smartsupp, a udělte potřebná oprávnění – pokud některá vynecháte, nemusí spojení fungovat správně,
to je vše, nyní zkuste poslat své stránce zprávu a sledujte Smartsupp, ve kterém byste ji měli během chvilky vidět.
Chcete-li připojit více facebookových stránek, stačí ve druhém kroku zvolit všechny stránky, které si přejete se Smartsupp propojit.
Odpovídání na Facebook konverzace ze Smartsupp
Na zprávy z Facebooku můžete odpovídat stejně jako na ostatní live chat konverzace. Vaše odpověď bude uživateli odeslána na Facebook jménem propojené stránky. Jediným rozdílem je modrá ikonka Facebook Messengeru, kterou je chat odlišen.
Ze strany Facebooku existuje pár omezení. Na každou zprávu je důležité odpovědět do 24 hodin. Po této době bude spojení s Facebookem pro danou konverzaci ukončeno (ihned nebo během krátké doby). V tomto případě musíte zákazníkům odepsat přímo z Facebooku. Za tuto nepříjemnost se omlouváme.
Zároveň nemůžeme získat podrobné informace o návštěvnících vaší Facebook stránky. Z tohoto důvodu bohužel v informacích o uživateli uvidíte pouze jméno, které uvedla osoba na Facebooku.
Stále si nevíte rady? Kontaktujte nás prostřednictvím chatu po přihlášení se do vašeho Smartsupp účtu. Rádi vám pomůžeme. Upozorňujeme, že zákaznický servis je dostupný pouze v placených balíčcích.

